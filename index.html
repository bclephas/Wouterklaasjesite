[1]<3>Wouter en Klaasje op het schoolplein.
Wouter zit op het schoolplein.
Hij zit op de grond tegen een muur, het is pauze.
Hij heeft zijn knal oranje t-shirt aan.
En zijn mooie blitse gele broek.
Om zijn mond hangt een grote grijns.
Vandaag is het vrijdag.
Morgen begint het weekend!
Maar Wouter zit stilletjes tegen de muur.
Alleen zijn mond beweegt een klein beetje.
Alle kinderen rennen heen en weer over het schoolplein.
WOEEEEAAAAAH!!!!!!!!! roept een meisje.
Zij komt heel hard op hem af hollen.
Ojee, het is Klaasje.
In de pauze komt er vaak veel geluid uit haar mond.
Klaasje: AAAAAAAH!!!!!!!
Ze ploft naast hem neer op de grond.
Klaasje: AUWWW!!!!!!!!!!, roept ze dan.
Ze stootte net haar hoofd tegen de muur bij het zitten.
Wouter moet lachen.
Hij ziet dat het niet echt pijn doet.
Zo doet Klaasje dat nou eenmaal.
Klaasje: HAHAHAHA!!!!
Zie je wel, die rare Klaasje, denkt Wouter.
Klaasje kan lachen en huilen binnen twee minuten.
Klaasje: Doe je mee Wouter? puft Klaasje.
Ze wrijft nog even over haar voorhoofd.
Wat heeft ze een knal rood gezicht van het rennen!
Ook haar rode vlecht zit los.
Vaak heeft Klaasje een blauw hoedje op.
Dat vindt ze leuk, voor Klaasje is het elke dag feest.
Het hoedje valt vaak bijna van haar hoofd af.
Ook als ze stil moet zitten in de klas.
Als ze moeten luisteren met concentratie.
Dan nog wiebelt ze heen en weer op haar stoel.
Klaasje: Kom op, doe mee Wouter!
Ze trekt aan zijn arm.
Ze staat op en wil hem omhoog hijsen.
Wouter: Kan niet, ik moet straks nog puf hebben.
Hij blijft gewoon zitten.
Ook al sjort Klaasje nog steeds aan zijn arm.
Klaasje: Hoezo, ben je te moe en heb je geen puf?
Klaasje: Nouja luiwammes! zegt ze en laat zijn arm los.
Hij wil niet spelen, die suffe Wouter.
Hoe kan dat nou?
Hij lijkt wel van steen, net als een standbeeld.
Klaasje: We zaten net toch alleen maar in de klas te zitten?
Klaasje: En juf Floor was heel lang een boek aan het voorlezen?
Klaasje: Hoe kan je daar nou geen puf meer van hebben?’ vraagt ze slim.
Wouter: Nee dat bedoel ik niet.
Wouter: Met puf hebben bedoel ik iets anders.
Hij doet zijn ogen dicht.
Wouter: Als het straks weekend is, moet ik fit zijn, zegt hij vastberaden.
Klaasje haalt haar schouders op.
Ze snapt niet dat Wouter niet met haar wil spelen.
Wat flauw, denkt ze.
Daar is de pauze toch juist voor!
Ze wil weer terug rennen naar de andere kinderen.
Maar dan bedenkt ze zich.
Klaasje: Wacht eens even.
Klaasje: Hoezo moet je fit zijn voor het weekend?
Klaasje: Op zaterdag en zondag kun je toch juist uitrusten?
Klaasje: Daar is het toch voor bedoeld?
Wouter heeft nog steeds zijn ogen dicht.
Dat doet hij trouwens wel vaker.
Wouter: Je moest eens weten! zegt hij zacht.
Klaasje kijkt Wouter een tijdje aan.
Best wel gek eigenlijk.
Dat hij zo vaak praat met zijn ogen dicht.
Is hij ergens anders in zijn hoofd?
Klaasje: HALLOOO!!! brult Klaasje hem in zijn oor.
Maar nee hoor, Wouter doet nog steeds niks.
Ze wil hem eigenlijk door elkaar schudden.
Zomaar, om te plagen.
Wat is hij soms toch suf, die Wouter.
In de klas is het vaak ook alsof hij er niet is.
Dan zit hij daar, met zijn ogen dicht.
Dan lijkt hij altijd wel ergens anders.
Soms stelt juf Floor hem een vraag.
Dan moet ze het twee of drie keer herhalen.
De eerste keer hoort hij het nooit.
Klaasje wipt van haar ene op haar andere voet.
Pfffft, wat een saaie peer zeg.
Toch gaat ze maar weer naast hem zitten.
Klaasje geeft niet snel op, daar is ze zelf best trots op.
Dat heet een v-o-l-h-o-u-d-e-r.
Dat is Klaasje.
Klaasje: Hee Wout, luister nou ‘es effe, zegt ze daarom stoer.
Klaasje: Juf Floor heeft toch net heel lang verteld.
Klaasje: Over kinderen in de Oertijd?
Klaasje: Weet je nog?
Klaasje: Die moesten pas hard werken zeg!
Klaasje: Ik hoop dat die kinderen ook weekend hadden.
Klaasje: Want ze woonden in huisjes van klei.
Klaasje: En het was er altijd nat vanbinnen.
Klaasje: Ook als het niet regende, fantaseert ze verder.
Wouter heeft nog steeds zijn ogen dicht.
Hij knikt.
Het verhaal over de Oertijd klonk echt niet leuk.
Die kinderen hadden toen een heel zwaar leven.
Klaasje gaat nog even door.
Klaasje: Kinderen in de Oertijd gingen niet eens naar school!
Klaasje: Die moesten alleen maar hard werken.
Klaasje: Ze mochten nooit even uitrusten.
Klaasje_Angry: Of zomaar een beetje niksen, zegt ze nu boos.
Wouter knippert opeens met zijn ogen.
Hee wacht, Klaasje heeft gelijk!
De kinderen in de Oertijd hadden het heel zwaar.
En er was toen ook nog geen speelgoed.
Of andere leuke uitvindingen, zoals Minecraft.
Klaasje: En ze hadden nóóit pauze, gaat Klaasje verder.
Klaasje: Want er was geeneens een schoolplein.
Klaasje is nu niet meer te stoppen.
Klaasje: En er waren ook geen paraplu’s in de Oertijd.
Klaasje: Als het binnen of buiten regende dan werden ze heel nat.
Klaasje: En dan moesten ze kletsnat doorwerken.
Klaasje: Dan sopten hun sokken!
Klaasje: Er was ook nog geen snoep in de Oertijd.
Klaasje is nu op de ratel de ratel toer.
Klaasje: En wat nóg erger was: ‘Frozen’ was er toen nog niet.
Klaasje: Of Cars!
Nu moet Wouter toch wel echt lachen.
Klaasje heeft ‘Frozen’ 28 keer gezien.
Dat weet de hele klas.
Klaasje zingt vaak liedjes uit de film.
Té vaak, vindt de klas eensgezind.
Klaasje kan namelijk niet zo goed zingen.
Klaasje: En in de Oertijd was het heel vroeg donker.
Klaasje: Ook in de zomer was het ’s middags al nacht, gaat ze verder.
Wouter bekijkt haar met opgetrokken wenkbrauwen.
Hier heeft juf Floor niet over verteld.
Klaasje: Er was elke dag regen.
Klaasje: Jaar in, jaar uit.
Klaasje: De kinderen uit de Oertijd gingen nooit in bad.
Klaasje: Want ze waren toch altijd al koud en nat.
Wouter vraagt zich af of hij in moet grijpen.
Klaasje’s fantasie slaat op hol!
Klaasje: En dan ga jij zeggen dat je puf moet hebben. Zomaar.
Klaasje: Omdat het weekend begint! roept ze uit.
Wouter kijkt nu een beetje beteuterd.
Wat hij zo leuk vindt aan Klaasje is dat ze altijd zo blij is.
En hij vindt haar blauwe hoedje leuk.
Maar nu staat ze voor hem met haar armen te zwaaien.
En tegen hem te brullen.
Klaasje_Angry: Wouter! Dat kan echt niet!
Hij vindt haar nu even niet meer zo leuk.
Zal hij haar zeggen wat hij gaat doen?
Als het weekend begint?
Of waarom hij altijd zo stil is in de klas?
En vaak zijn ogen dicht doet omdat hij moe is?
Hij heeft nooit zoveel tijd om te slapen.
En bovenal is hij helemaal niet saai!
Vindt hij zelf tenminste.
Wouter: Klaasje,....ehmmm,.........
Maar ze hoort hem niet.
Ze is alweer aan het rondhollen.
Met de andere kinderen.
Haar gezicht heeft al snel die bekende paarse kleur.
Ze rent, en rent, steeds verder van hem af.
WOEHAAAA!!!! hoort hij roepen in de verte.
Het is een meisje.
<3>Dat zal Klaasje dan wel weer zijn,.....
[2]<8>Terug in de klas
Wouter krijgt een idee.
Ze zijn nu terug in de klas.
Juf Floor pakt het boek over de Oertijd er weer bij.
Gatsie nee! denkt Wouter.
Er gaat een diepe zucht door de klas.
De andere kinderen denken het ook.
Néé! Niet weer dat gezwoeg uit de Oertijd!
Behalve Klaasje.
Die heeft nu al de hele tijd haar vinger in de lucht.
Juf Floor: Ja Klaasje ik zie je wel, zeg het maar.
Klaasje: Ik wil graag meer verhalen horen.
Klaasje: Over hoe moe de kinderen uit de Oertijd zijn.
Klaasje: Oja, en ook hoe koud en nat, zegt ze.
Juf Floor: Dat komt dan goed uit.
Juf Floor: Want hier heb ik nog een verhaal.
Juf Floor: Over Mergje en Zwergje.
Juf Floor: Zij hadden heel erge honger en moesten heel hard werken.
Juf Floor: Daar kunnen jullie nog veel van leren.
De klas zucht nog dieper.
Moet dat nou?
Het is bijna weekend!
Juf Floor: Ik maak maar een grapje hoor.
Juf Floor: Jullie werken echt wel hard genoeg.
Juf Floor: Maar Mergje en Zwergje, die konden er ook wat van.
Juf Floor: Luister maar eens.
Juf Floor haalt diep adem.
De hele klas is muisstil.
Alleen Klaasje wipt onrustig op haar stoel.
Juf Floor begint voor te lezen met een diepe stem.
Het is namelijk een zeer serieus verhaal!
Juf Floor: Mergje en Zwergje zijn broer en zus.
Juf Floor: Bijna net zo oud als jullie zijn.
Juf Floor: Ze leefden in de Oertijd, lang, lang geleden.
Juf Floor: Ze hadden geen hobbies want daar was geen tijd voor.
Juf Floor: Ze gingen nooit voetballen.
Juf Floor: Of rijden op pony’s.
Juf Floor: Ze zaten ook niet op karate.
Juf Floor: Of op drum-les.
Juf Floor: Kijk eens hoe dun en klein ze zijn.
Juf Floor: Ze hadden niet veel te eten.
Juf Floor: Alleen maar kleine besjes denk ik.
Ze kijkt er nu toch wel een beetje duister bij.
Juf Floor laat foto´s zien.
Foto’s van tekeningen.
Iemand heeft Mergje en Zwergje vroeger getekend.
In zwarte lijnen op de wand van een rots.
In de Oertijd kon je geen foto’s maken.
Mensen gingen toen tekenen op steen of rots.
Met houtskool, dat zijn kleine zwarte staafjes.
Houtskool is hout dat door het vuur heel zwart werd.
Met houtskool kun je heel goed tekenen.
Juf Floor: Weet je wat we gaan doen?
Juf Floor: Wij hebben hier mooie kleurpotloden en verf.
Juf Floor: We gaan Mergje en Zwergje in kleur tekenen.
Wat een goed idee!
Juf Floor: En kijk eens wat een leuke tekeningen.
De hele klas kijkt nu naar Mergje en Zwergje in kleur.
Het klopt, wat waren ze dun.
En kleintjes!
Want in de Oertijd was er nog geen andijvie stamppot.
Of omelet.
Of spaghetti met rode saus.
Of frietjes.
Of chocola en koekjes.
Of Magnum ijsjes.
Of pizza met tomaat en kaas.
Of paprika chips.
In de Oertijd aten de kinderen hele kleine besjes.
Daarom waren ze zo dun.
Ook waren ze de hele tijd op de vlucht.
Voor als er een kudde mammoets aan kwam rennen.
Een mammoet is een hele grote olifant.
Met overal dikke lange haren.
Op zijn slurf, maar ook op zijn benen.
En midden in zijn gezicht.
Als je die naar je toe ziet rennen moet je maken dat je wegkomt!
Maar als je steeds hard moet rennen, moet je wel veel eten.
Alleen maar kleine besjes is niet genoeg.
Daarom bleven Mergje en Zwergje zo dun.
Maar ze waren wel fit.
Omdat ze elke dag zo hard aan het rennen waren.
De klas is stil.
Sjonge, sjonge zeg.
Dat is niet niks.
Klaasje: Ik wou dat we iets voor ze konden doen.
En dan gebeurt er iets.
Niemand kan het zien maar het is echt waar.
Boven het hoofd van Wouter gaat een lampje branden.
Wouter zit achter in de klas.
Hij zit zoals altijd weer heel stil.
En ja hoor,  natuurlijk met zijn ogen potdicht.
Toch heeft hij opgelet.
<8>Hij heeft zelfs een briljant idee!
[3]<3>Het huis van Wouter.
Wouter: Klaasje ga je mee naar mijn huis?
De school is nu uit.
Wouter: Ik wil je iets laten zien.
Hij trekt ongeduldig aan haar mouw.
Klaasje schudt zich los, ze is moe.
Het verhaal over Mergje en Zwergje maakte haar niet blij.
Ze heeft geen zin meer om over het schoolplein te hollen.
Dit doet ze altijd als de school uit is.
Dan wil ze een aapje zijn.
Die tussen de bomen over het schoolplein springt.
Zo door de lucht, hopla!
Maar nu wil ze snel naar huis.
Lekker onder een wollen deken op de bank liggen.
En dan ‘Frozen’ op de iPad kijken.
Dan wordt ze vast weer vrolijk.
Klaasje: Kinderen in de Oertijd konden nooit op de bank liggen.
Klaasje: Of films kijken op de iPad na schooltijd.
Klaasje: Want er was geen bank.
Klaasje: En zelfs geen school.
Klaasje: En ze hadden ook geen Ipad, zegt Klaasje zacht.
Wouter: Wat? zegt Wouter.
Klaasje: Ze konden nooit eens lekker op de bank hangen.
Klaasje: Want als er al een bank was, dan was die nat, klaagt ze.
Wouter: Klaasje, nu moet je stoppen met zeuren!
Wouter: Het is nu genoeg geweest.
Wouter: Kom nou maar mee naar mijn huis, zegt hij.
Klaasje: Waarom?
Ze denkt aan de deken en de bank.
En aan alle liedjes van ‘Frozen’ die ze mee wil zingen.
Klaasje: Wil je je kamer laten zien of zo?
Wouter: Nou ja, niet alleen mijn kamer.
Klaasje gaat op de stoep voor de school zitten.
Haar papa komt haar pas straks halen.
Ze heeft nergens meer zin in.
Waarom moet ze de kamer van Wouter gaan zien?
Ze weet alleen dat hij achter een bos woont.
Het is een lange weg naar het huis van Wouter.
Een lange, lange weg door een donker bos,.....
Nee man!
Laat maar zitten!
Klaasje: Sorry Wouter, maar ik heb nul zin.
Ze blijft op de stoep zitten.
Ze slaat haar armen om zich heen.
Wat heeft ze het opeens koud.
Ook al heeft ze een dikke jas aan.
In de Oertijd hadden ze niet eens dikke jassen, denkt ze.
Klaasje laat haar hoofd hangen.
Had juf Floor maar nooit over Mergje en Zwergje verteld!
Wouter gaat naast haar op de stoep zitten.
Hij doet zijn ogen maar weer eens dicht.
Klaasje kijkt opzij naar Wouter.
Ook hier heeft ze nu écht wel geen zin in!
Dat gedoe van hem de hele tijd, pffft.
Dan begint Wouter te vertellen.
Met zijn ogen nog steeds dicht.
Wouter: Bij mij thuis vliegen vogels in alle kleuren door de tuin.
Wouter: En er is een hertje dat kan praten.
Wouter: Hij heet Domino.
Wouter: In mijn slaapkamer wonen twee grote blauwe handen.
Wouter: Die zitten vast aan de muur.
Wouter: Je kan ook voetballen binnen in ons huis.
Wouter: En in elke kamer zijn lekkere hapjes te vinden.
Wouter: Mijn ouders zijn eigenlijk nooit thuis, dat is niet erg.
Wouter: Ik woon samen met mijn vriend de Pratende Stoel.
Wouter: En de vogels doen alles wat ik ze vraag.
Wouter: Oja, en er is een machine.
Wouter: Die praat in negen talen.
Wouter: Hij laat je door de tijd vliegen.
Wouter: Maar dat moet je wel eerst even netjes vragen!
Klaasje staart hem aan.
Ze weet even niks meer te zeggen.
Is het echt waar wat Wouter zegt?
Wouter: Je denkt nu, is het echt waar wat ik zeg?
Jeetje, kan hij in haar hoofd kijken?
Met zijn ogen dicht? denkt ze.
Wouter: Er is maar een manier om dit uit te vinden.
Wouter: Je moet mee komen Klaasje!
Wouter: Dan zie je of ik de waarheid spreek of niet.
Wouter staat op en pakt haar hand.
Hij trekt Klaasje van de stoep af.
Zo gaan ze samen op pad.
Dan slaat Klaasje haar hand voor haar mond.
Klaasje: Ojee, papa komt mij om half vier uur van school halen.
Wouter denkt even heel diep na.
Wouter: Dan hebben we nog tijd zat.
Wouter: Het is nu drie uur.
Wouter: In mijn huis is het altijd tien over drie.
Klaasje kijkt hem aan.
Klaasje: Wat bedoel je?
Wouter: In mijn huis is het altijd tien over drie.
Wouter: Het is er nooit laat en ook nooit vroeg.
Wouter: Als je in mijn huis staat, dan stopt de tijd.
Wouter: Dan moet ik raden hoe laat het buiten is.
Wouter: Buiten het huis, bedoel ik.
Klaasje kijkt Wouter aan.
Er begint iets duidelijk te worden.
Is Wouter daarom altijd te laat op school?
Wouter: Vraag maar aan je papa of hij je op komt halen bij mijn huis.
Wouter: Dan is het altijd tien over drie.
Wouter: Zo ben je nooit te laat voor half vier, legt hij uit.
Het duizelt Klaasje een beetje.
Ze ziet heel veel klokjes voor zich.
De wijzers lopen veel te snel.
De tijd rent op alle klokjes.
Net als paarden die een race rennen.
Klaasje: Maar hoe weet papa dat hij me op moet halen bij jouw huis?
Klaasje: Ik kan het hem niet laten weten.
Wouter: Dat kunnen de vogels die praten hem vertellen.
Wouter: Zij doen alles wat ik hen vraag,lacht Wouter.
Wouter: Ze kunnen straks naar jouw papa vliegen.
Wouter: Om hem te zeggen dat hij jou op moet halen bij mijn huis.
Klaasje zet grote ogen op.
<3>Klaasje: Dat is te gek! zegt ze opgelucht.
<0>Samen gaan ze op weg naar het huis van Wouter.
Eerst komen ze bij een vierkant bos.
Er loopt een zig zag weg door dit bos.
Naar links, naar rechts.
Naar rechts, naar links.
En ga zo maar door.
Het duurt best lang.
Naar links, naar rechts.
Naar rechts, naar links.
Maar Klaasje zet door, ze is nu niet moe meer.
Hoe lang lopen ze al?
Een half uur?
Een uur?
Naar links, naar rechts.
Naar rechts, naar links.
Laat maar eens zien dan, die vogels!
En ja hoor, achter dit bos ligt het huis van Wouter.
Klaasje kan niet wachten.
<0>Alles zal anders zijn in dit huis,..........
<7>Wouter: Ziezo.
Ze staan nu in de kamer met de grote blauwe handen.
Wouter: Nu heb je een hele toer gehad door het huis.
Klaasje wil een van de blauwe handen pakken.
Maar die draaien veel te snel.
Klaasje: Pffffft.
Haar blauwe hoedje hangt weer scheef op haar hoofd.
Maar zit het wel eens recht?
Klaasje: Dit is helemaal super, dit huis van jou Wouter!
Ze kijkt door het raam naar Domino.
Een hertje dat praat, dat heeft ze nog nooit gezien.
Dag Domino, zwaait Klaasje.
Dag leuke voetballer!
Dag blauwe handen!
Dag lekkere hapjes!
Klaasje groet alles in het huis.
Dag gras binnen op de vloer!
Maar het mooiste is nog de Pratende Stoel.
Wouter: Dat is mijn grote vriend.
Wouter: Tegen hem vertel ik alles.
Klaasje: Echt alles?
Ze kijkt naar de stoel.
Is die dan ook echt?
Pratende stoel: Ja, zegt de Pratende Stoel trots.
Pratende stoel: Hij vertelt mij ALLES.
Wouter: Nouja, zeg maar bijna alles.
Wouter: Als er iets leuks is gebeurd op school.
Wouter: Over wat we leren.
Wouter: Over juf Floor.
Wouter: Of over wat ik heb gezien op reis.
Klaasje: Op reis, hoezo? vraagt Klaasje.
De Pratende Stoel begint te lachen.
Pratende stoel: Wacht maar eens af.
Pratende stoel: Wouter reist heel veel.
Klaasje kijkt Wouter aan.
Klaasje: Waar heeft hij het over?
Wouter: Tsja,...
Wouter: Er is nog iets wat ik je wil laten zien.
Wouter: Het zit achter het huis........
Wouter steekt zijn armen en handen in de lucht.
Wouter: Klaasje!’ roept hij plechtig.
Wouter: Ben je er klaar voor?!
Klaasje: Hoe bedoel je?
Ze maakt een gek dansje.
Gewoon lekker raar doen, omdat ze zo blij is.
Zo ziet ze Wouter namelijk nooit.
<7>Wat een te gekke en rare boel is dit!
[4]<6>Het Ureversum.
Wouter pakt Klaasje’s hand.
Dit is een Groot Moment.
Daar moeten ze even bij stil staan.
Wouter: Nu ga ik je mijn grote geheim laten zien.
Wouter: Achter het huis zit een Tijdmachine.
Wouter: Als je daar in gaat staan, kun je door het Ureversum heen vliegen.
Klaasje klapt in haar handen.
Wauw een Tijdmachine!
Zo kun je reizen door de tijd.
Je kunt naar morgen.
Of naar twee dagen terug.
Je kunt vooruit in de tijd.
Of achteruit in de tijd.
Als het vandaag 8 maart is, en je gaat 3 dagen terug.
Op welke dag kom je dan uit?
En als het vandaag 10 april is, en je gaat 5 dagen terug?
Welke dag is het dan?
Of 3 mei, en je gaat 2 dagen terug?
Welke dag in mei is het dan?
En kun je ook opzij in de tijd?
Of een rondje maken?
Of een dansje?
Vooruit, achteruit en weer terug.
Klaasje heeft geen idee hoe dat gaat.
Maar het klinkt als een avontuur.
Klaasje klapt nog eens in haar handen.
Yes!
Klaasje: Hola, maar wacht eens even,...
Klaasje: Wat zei je nou, wat is dat,..... het Ureversum?
Samen gaan ze op de grond zitten.
Wouter maakt een grote bol met zijn handen.
Wouter: Kijk Klaasje, het Ureversum is waar we in zitten.
Wouter: Het is alles om ons heen.
Wouter: Het is de tijd die er nu is.
Wouter: Maar ook de tijd die er ooit was.
Wouter: Het is vroeger en het is nu tegelijkertijd.
Wouter: Het is de hele wereld.
Wouter: Maar ook nog alles er omheen.
Wouter: Alle lucht om de aarde heen.
Wouter: Dus ook alles wat we nog niet weten.
Wouter: Want wat zit er in de lucht, zover kunnen we niet kijken!
Wouter: Het is er donker.
Wouter: En het is er licht.
Wouter: Het kan er paars zijn, of geel.
Wouter: Maar ook zwart wit.
Wouter: Alles kan.
Wouter: En alles bestaat er al.
Klaasje: Echt, ALLES?!
Pratende stoel: Nouja, bijna alles,
Hij is meegelopen en heeft mee staan luisteren.
Wouter vertelt haastig verder.
Hij heeft een boel om uit te leggen.
Wouter: Kijk ik heb hier het Vlieg Vakantie Boek.
Wouter: Dat moet ik open op mijn hoofd leggen.
Wouter: Het is de gids voor het Ureversum.
Wouter: Dan moet ik zo in de Tijdmachine gaan staan.
Wouter: Nu kunnen we overal heen vliegen, waar we maar willen!
Wouter pakt het Vlieg Vakantie Boek.
Hij legt het open op zijn hoofd.
Klaasje: Wat is dat voor boek?
Klaasje: Laat dat eerst eens even zien.
Wouter haalt het boek van zijn hoofd.
Klaasje: Hoe noem je dat, een gids?
Klaasje: Wat is dat?
Wouter: Een gids is een boek.
Wouter: Het laat je zien waar je heen kunt gaan.
Wouter: En hoe je moet lopen of vliegen om er te komen.
Wouter: Er staan allemaal lijntjes en foto’s in dit boek.
Wouter: En alle landen uit het hele Ureversum zitten erin.
Wouter kijkt nogal trots.
Wouter: Zal ik je wat landen laten zien?
Samen kijken ze naar de plaatjes in het boek.
Wouter: Dit is Hopla Popla Land, en dit hier is Knotse Flats.
Ze kijken naar een land waar heel veel confetti overheen ligt.
Klaasje: Ik wil naar Knotse Flats vliegen! roept Klaasje.
Klaasje: Laten we snel naar de Tijdmachine gaan kijken!
Wouter: Wacht.
Wouter: Ik wil je nog iets vragen,...
Wouter: Weet je nog dat je iets voor de Oertijd kinderen wou doen?
Klaasje is even stil.
Ze was het bijna vergeten.
Het verhaal van juf Floor.......
Mergje en Zwergje!
Wouter: Laten we naar de Oertijd vliegen.
Klaasje heeft het meteen in de gaten.
Jawel, dit is met stip het beste idee van de week.
Ze maakt nog een raar dansje.
Haar blauwe hoedje gooit ze hoog in de lucht.
Klaasje: We gaan Mergje en Zwergje zoeken in het Ureversum!
Klaasje: En dan nemen we lekkere hapjes voor ze mee.
Wouter: Dan worden ze wat groter en dikker.
Klaasje vindt het alweer een top idee.
Wat is Wouter slim.
<6>En lang niet zo suf als dat ze eerst dacht.
<7>Wouter: We moeten in het huis zoeken naar lekkere hapjes.
Wouter: Die nemen we in een grote tas mee naar de Oertijd.
De grote tas zit nu propvol met lekkere hapjes.
Klaasje: Hola wacht.
Klaasje: Er moeten ook twee paraplu’s mee voor Mergje en Zwergje.
Wouter denkt even na.
Wouter: Paraplu’s?
Wouter: Hoezo?
Klaasje: Ja want het regent elke dag in de Oertijd.
Dan gaat er weer een lampje branden.
Boven het hoofd van Wouter.
Papa heeft een gele paraplu met rode stippen, denkt hij.
En mama heeft een grijze paraplu met zwarte strepen.
Het is tien over drie in het huis van Wouter.
<7>Toch hebben ze haast!
[5]<6>De Tijdmachine.
Snel pakken ze de paraplu’s.
Dan gaan ze terug naar de Tijdmachine.
De Tijdmachine kijkt hen van boven met zijn felle ogen aan.
Aan uit, aan uit, doen de ogen.
Dicht, open, dicht, open.
Knipper, knipper.
Mogen ze wel naar binnen?
Wacht eens even.
De Tijdmachine lijkt boos naar hen te kijken,....
Ook klinkt er plots een zware trom,......
TROM TROM PIE DOM, TROM TROM PIE DOM!
Dan gaat er ook nog een alarm af!
Tadutaáaáááduuuuut ieieieieieieieiieiiiiiiiii!!!!
Klaasje gaat snel achter Wouter staan.
Wat betekent dit nu allemaal???
Tijdmachine: Helloooow,
Hij praat met een diepe, diepe stem.
Klaasje: Ehm,... hallo? zegt Klaasje schuchter.
Ze staat nog steeds achter Wouter.
Tijdmachine: Hauw ar joe?
Tijdmachine: Ent wot doe joe wont?
Wouter en Klaasje kijken elkaar aan.
Klaasje: Wat zegt hij?
Klaasje: Het lijkt wel een andere taal.
Klaasje: Praat hij Engels?
Klaasje: Dat is toch niet zoals wij praten?
Wouter: Oja, da’s waar.
Wouter: De Tijdmachine staat nog ingesteld op het Engels.
Tijdmachine: Jes, det is rajt.
Klaasje: Zegt hij dat dat klopt?
Tijdmachine: Aj em un ingliese Tajmmusjien, bromt de Tijdmachine.
Klaasje: Hij zegt iets over het Engels, raadt Klaasje.
Wouter: Jes aj noow.
Klaasje: En nu zeg jij dat jij dat weet.
Wouter: Ik was in Afrika vorige week.
Wouter: De talen-knobbel-neus staat nog op de Engelse taal.
Wouter: Voor de Oertijd zetten we hem op onze taal.
Tijdmachine: Jes, joe ken doe det.
Tijdmachine: But plies bie kerfoel.
Tijdmachine: Biekos of maj noos, okee?
Zijn knipper ogen kijken nu scheel.
Ze kijken naar het midden van zijn neus.
Klaasje: Ik weet wat hij zei!
Klaasje: Hij zei kijk uit voor mijn neus!
Klaasje: Daarom kijkt hij zo scheel.
Klaasje: Hij kijkt naar zijn eigen neus.
Wouter geeft een grote draai.
Zo hopsa aan de talen-knobbel-neus.
De neus draait drie maal hard rond.
Midden in het gezicht van de Tijdmachine.
Zoef, zoef, zoef, daar gaat hij!
Hopla, en klaar is kees, als de neus weer stil staat.
Tijdmachine: Hallo.
Dat klinkt als onze taal!
Klaasje: Hallo.
Klaasje: Mogen we naar binnen?
Klaasje: We willen Mergje en Zwergje zoeken in de Oertijd.
Er klinkt weer een grote trom.
TROM TROM PIE DOM!
Wat gebeurt er?!
Tijdmachine: Sorry.
Tijdmachine: Ik moest even een scheetje laten.
Tijdmachine: Dan zet ik vaak de trom of het alarm aan.
Tijdmachine: Dan hoor je de scheetjes niet.
Tijdmachine: Pfffffft!!!!
Klaasje knijpt haar neus dicht.
Maar ruiken doe je de scheetjes wel!
Wouter en Klaasje hebben hun neus dicht en lopen naar binnen.
Wouter pakt het Vlieg Vakantie Boek.
Hij legt het open op zijn hoofd.
Klaasje maakt haar schoenveters aan die van Wouter vast.
Als Wouter weg vliegt, vliegt ze met hem mee!
Wouter: Wacht eens even.
Wouter: De Oertijd zit niet in het Vlieg Vakantie Boek.
Hij pakt een viltstift uit zijn broekzak.
Dan pakt hij het boek van zijn hoofd.
Hij zoekt een lege pagina.
Op het lege blad schrijft hij O E R T I J T.
Klaasje: Zo schrijf je dat niet.
Klaasje: Je schrijft het met een d op het einde.
Klaasje: O E R T I J D.
Klaasje haalt een potlood van onder haar blauwe hoedje.
Ze tekent er nog een dinosaurus en een oerwoud bij.
Klaasje: Zo nu is het echt af.
Klaasje: Nu weet de Tijdmachine dat we naar de Oertijd willen.
Wouter legt het boek weer open op zijn hoofd.
Klaasje pakt zijn hand.
Ook hebben ze samen de grote zware tas vast.
Die zit vol met lekkere hapjes.
En ze dragen ieder een grote paraplu.
Dit wordt spannend!
Wouter: Lieve Tijdmachine, wij willen graag naar de Oertijd.
Wouter: Wilt u ons daarheen zenden?
Er begint iets te kraken.
Kkkkkkkrrrraaaaak!
Dan gaat het waaien, eerst een beetje.
En dan heel veel.
WOESH!!!!!!
WOOEESH!
Daar gaan ze.
<6>Wouter en Klaasje worden weg gezogen.
[6]Achteruit vliegen door het Ureversum!
Opeens zitten ze hoog in de lucht.
Boven op een oranje wolk.
Pufferd flufferd: Pffffft, doet de wolk.
De wolk laat scheetjes.
(Wat worden er veel scheetjes gelaten in dit verhaal!)
Pufferd flufferd: Prrrrtssss.
Pufferd flufferd: Knetter de knetter.
Omdat de wolk scheetjes laat, vliegen ze vooruit.
Of eigenlijk achteruit.
Terug in de tijd.
Op weg naar de Oertijd.
Zal dat heel lang duren?
Of is dat om de hoek?
Zullen ze weken lang vliegen?
Of maar een paar uren?
Wat voelt dat gek, terug vliegen in de tijd.
Klaasje: Maar snel gaat het niet.
Ze maakt haar veters los van Wouter‘s schoenen.
Zo, dat zit beter.
Wouter: Is dat nou wel een goed idee?
Wouter: Straks val je er nog af of zo.
Maar Klaasje hoort het niet.
Ze heeft het veel te druk met rond kijken.
Wat zitten ze hoog in de lucht!
En wat kun je zo ver kijken!
Ze zien de zon, en nog meer wolken.
En er vliegen vogels voorbij, vlak langs de wolk.
Je kunt ze bijna aanraken!
Pufferd flufferd: Pfffft.
Pufferd flufferd: Prrrrttssss, doet de wolk weer.
De scheetjes vliegen in het rond.
Klaasje: Wolk, hoe heet je?
Ze buigt zich naar onder, zo kan ze zijn ogen zien.
De wolk knippert.
Pufferd flufferd: Ik heet Flufferd de Pufferd.
Pufferd flufferd: En ik ben een wolk die praat.
Klaasje: Flufferd de Pufferd, kan het wat sneller?
Ojee, denkt Wouter.
Zo vraag je dat toch niet!
Soms is Klaasje best onbeleefd.
Klaasje: Anders komen we nooit in de Oertijd aan.
Ja dat is wel waar, ze heeft gelijk.
Het duurt inderdaad wel erg lang zo.
Pufferd flufferd: Prrrrsssst.
Tuf, tuf, tuf,.......
Tuf,....
Klaasje: Mergje en Zwergje hebben honger.
Klaasje: We moeten hen snel lekkere hapjes brengen.
Klaasje hangt nog steeds onder-ste-boven op de wolk.
Kijk uit, denkt Wouter.
Hij kent Klaasje, zo valt ze er nog vanaf.
Pufferd flufferd: Zeg, jij brutale aap!
Pufferd flufferd: Ik vlieg heel snel.
Pufferd flufferd: Voor een oranje scheetjes wolk tenminste.
Pufferd flufferd: Kijk maar naar de andere wolken, die gaan ook niet snel.
Wouter en Klaasje kijken om zich heen naar de andere wolken.
Die zijn allemaal wit, en hangen stil in de lucht.
Ja als je het zo bekijkt, gaan ze best snel.
Behalve dat het toch wel langzaam gaat.
Wouter zegt maar even niks.
Hij trekt Klaasje omhoog.
Wouter: Weet je nog dat het in mijn huis altijd tien over drie is?
Wouter: We mogen er zo lang over doen als we willen.
Wouter: Want als we terug zijn is het nog steeds tien over drie.
Klaasje moet hier even over denken.
Net als bij puzzelen, dan moet ze ook altijd even denken.
Ja het klopt, ze hebben geen haast!
Pufferd flufferd: Pfffft.
Zo tuffen ze door het wijde Ureversum.
Tuf, tuf.
De lucht is blauw.
Maar dan wordt hij geel.
En dan licht groen.
En dan licht rood.
En dan paars.
Ze tuffen dwars door de regenboog!
Flufferd de wolk hijgt nu een beetje.
De tas met lekkere hapjes is zwaar.
En die ligt nog wel boven op zijn hoofd.
Pufferd flufferd: Die tas op mijn hoofd is veel te zwaar.
Pufferd flufferd: Zo kom ik niet vooruit, klaagt Flufferd.
Klaasje: Of achteruit.
Want ze vliegen achteruit naar de Oertijd toe.
Wouter denkt even na.
Hij heeft het Vlieg Vakantie Boek vast onder zijn arm.
De gele paraplu met rode stippen houdt hij in zijn hand.
Tuf, tuf...
Nee, snel gaat het niet.
Ze staan nu bijna stil in de lucht.
Zo vallen ze straks naar beneden!
Met wolk en al.
Wouter denkt nog steeds na.
En ja hoor!
Daar zien we dat ene lampje branden boven zijn hoofd.
Hij heeft weer een idee.
Wouter: We moeten iets eten uit de tas.
Dan wordt hij minder zwaar, bedenkt hij.
Klaasje ziet dit wel zitten.
Er zitten ijsjes in de tas!
En het is heel warm hier boven in de lucht.
Dat komt omdat ze dicht bij de zon vliegen.
Ze doet de zwarte paraplu met grijze strepen open.
Het is bescherming tegen de felle zon.
Zo zitten ze op Flufferd de Pufferd, de oranje wolk.
Flufferd puft en tuft.
Poe, hij heeft het ook warm!
Klaasje en Wouter pakken beide een ijsje uit de tas.
Die waren toch al aan het smelten.
Dan kun je ze maar beter opeten.
Klaasje: Flufferd, wil je ook een ijsje?
Pufferd flufferd: Ik heb niks geen tijd voor een ijsje, bromt de wolk.
Pufferd flufferd: Ik moet vooruit zien te komen naar de Oertijd toe.
Nee achteruit, denkt Klaasje maar ze zegt niks.
Pufferd flufferd: Dus hou me niet van mijn werk.
Dan moet hij het zelf maar weten, denkt Klaasje.
Wie heeft er nou geen tijd voor een ijsje!
Daar snapt ze helemaal niets van.
Klaasje likt aan haar ijsje.
En kijkt naar beneden.
Ze vliegen net boven de zee, daar willen ze niet in vallen!
Pufferd flufferd: Pfrrrrt.
Pufferd flufferd: Psssssrt.
Scheetje na scheetje laat hij.
Hee wat zien we daar beneden?
Er zwemmen beestjes in de zee.
Hallo, hallo, hallo beestjes in de zee!
Klaasje: HALLOOO BEESTJES!!!!, brult Klaasje.
Wouter en Klaasje zwaaien naar de beestjes in de zee.
De beestjes zwaaien niet terug.
Anders gaan ze kopje onder.
Ze kunnen niet water trappelen, ze moeten door zwemmen.
Flufferd schudt heen en weer.
De hele wolk schommelt.
Klaasje en Wouter zwaaien veel te hard.
Pufferd flufferd: Niet zo hard zwaaien!
Pufferd flufferd: Zo vallen jullie er nog af!
Maar het is al te laat.
Vooral Klaasje heeft weer eens veel te hard gezwaaid.
En naar de beestjes in zee geroepen.
Zoef, daar gaat ze!
Ze kukelt van de wolk af.
Wouter: Neeee!
Hij wil haar hand vastgrijpen.
Maar hij is te laat.
Klaasje is met haar ijsje van de wolk afgevallen!
En ze zit niet meer aan Wouter vast met haar schoenveters.
Het is maar goed dat ze de paraplu vast had.
Die is nu een parachute.
Wouter kijkt naar beneden en ziet haar vallen.
Haar blauwe hoedje valt ook naar onder.
Wouter: Ojee!
Hij heeft totaal geen idee wat hij moet doen.
Zonder Klaasje kan hij niet op de wolk blijven zitten.
Al vliegt Flufferd nu wel een beetje sneller.
Pufferd flufferd: Lekker licht zo.
Maar Wouter is nu door de war.
Hij kan toch niet alleen naar de Oertijd gaan?
Het avontuur moet samen met Klaasje.
Alleen is er geen ene bal aan.
Hopsakee!
Daarom springt hij haar maar achterna.
Goed dat hij ook net zijn paraplu open heeft geklapt.
Zijn ijsje vliegt door de lucht.
Het Vlieg Vakantie Boek valt ook naar beneden.
Pufferd flufferd: Asjemenou.
Pufferd flufferd: Wat doen die twee nou?
Pufferd flufferd: We zijn nog niet in de Oertijd hoor!
Flufferd kijkt ze na.
Die twee snappen er ook niks van, denkt hij.
Maar Klaasje en Wouter horen het niet meer.
Hoe moet het nu met de tas vol lekkere hapjes?
Die staat nog steeds bovenop de wolk.
Nu kan die zware tas op mijn hoofd ook wel weg, denkt Flufferd.
Hij schudt even heel erg hard.
De tas met lekkere hapjes valt van zijn hoofd.
Zoef!
Nu valt de tas ook naar beneden.
Achter Wouter en Klaasje aan.
Waar zullen ze op vallen?
En in welke tijd komen ze aan?
Bij 2 dagen geleden?
Of in de middeleeuwen?
In de vorige eeuw?
Of gewoon in gister?
WOEEEEEAAAAAAAH!!!!! schreeuwt er iemand.
Het is een meisje in de verte.
Dat zal Klaasje dan wel weer zijn.
[7]<2>Hoe on-bewoond is het eiland?
Als eerste valt Klaasje neer.
Wat een geluk, ze viel niet midden in de zee!
Ze valt op het strand.
Klaasje: AUWWW!!!!!
Zo, nu weet iedereen dat Klaasje is geland.
Ze staat op en kijkt om zich heen.
Sjonge, dat deed effe zeer aan haar billen.
Die zijn nu vast bont en blauw.
De paraplu heeft ze nog steeds vast.
Dat was pas een mooie parachute.
Ze krijgt hem bijna niet meer uit haar hand los.
Zo goed had ze hem vast.
Zonder parachute was ze nu zo plat als een dubbeltje.
Maar waar is haar blauwe hoedje?
Die heeft ze niet meer op.
Haar ijsje is ook kwijt.
Dan valt haar blauwe hoedje uit de lucht.
Ha fijn!
Ze zet hem meteen op.
Dan kijkt ze om zich heen, het strand is verlaten.
Ojee, waar ben ik, denkt Klaasje nu.
En waar is Wouter?
O nee!
Wouter zit nog boven op de wolk.
Hoe kom ik daar weer op?
Klaasje tuurt omhoog.
Ze ziet een oranje propje hoog in de lucht.
De wolk vliegt langzaam achteruit.
Of vooruit, dat is niet goed te zien.
Dat lukt nooit, om daar weer op te klimmen, denkt Klaasje.
Dan heb je een ladder van twee kilometer lang nodig.
Maar wacht eens even.
Er zit niemand op het oranje propje.
Waar is Wouter?
En wat vliegt daar nog meer door de lucht?
Een gele paraplu met rode stippen.
Er hangt iemand onder.
Het is een jongen met een knal oranje t-shirt.
Hij valt en valt en valt dwars door de lucht.
PLOF!
Kijk, daar verderop ligt Wouter!
Klaasje rent naar hem toe.
Wouter ligt versuft in het zand, dat was een reuze smak.
Maar dan zwaait hij woest met zijn armen.
Wat is er aan de hand?
Hij roept iets.
Klaasje kan hem nog niet horen.
Wouter: ....ijk ..uit Klaas!!!.
Wouter: ...ap .....opzij!
Huh?
Wat roept hij nou toch? denkt Klaasje.
Ze rent verder naar hem toe.
Hee daar ligt haar hoedje, snel zet ze het weer op.
Dan hoort ze hem.
Wouter: Kijk uit Klaasje!
Wouter: Stap opzij!
Klaasje stapt snel opzij.
EN PLOF!
Daar valt de zware tas met lekkere hapjes uit de lucht.
Bijna op haar hoofd.
Poe hee, dat was op het nippertje!
Een nippertje van snippertje.
Zo zeggen we dat.
Dat was nog eens vet geluk hebben.
Klaasje kijkt in de tas.
Klaasje: Zitten alle lekkere hapjes er nog wel in?
Wouter: Auw!
Wouter: Mijn bibs doet zeer.
Wouter: Ik ben veel te hard op mijn billen gevallen!
Klaasje: Ik ook,
Klaasje: Maar dat doet er nu niet toe.
Dan valt er opeens een ijsje uit de lucht.
Op het hoofd van Wouter, het blijft plakken in zijn haar.
Wouter: AUW!
Klaasje ziet het Vlieg Vakantie Boek in het zand liggen.
Ze bukt om het op te raken.
Het boek moet mee, anders kunnen ze niet meer terug.
Flats!
Daar valt vanuit de lucht weer een ijsje.
Het zit nu vast geplakt op haar hoedje.
Het is druk vandaag in de lucht.
Wat valt er toch allemaal naar beneden?
Klaasje draait haar hoofd, en hopla.
Daar valt het ijsje van haar hoedje in het zand.
Die kan ze nu niet meer opeten.
Bah, het ijsje zit vol met zand.
Wouter moet lachen.
Er druipt nu ijs over zijn gezicht.
Klaasje moet er ook om lachen, hij ziet er zo grappig uit.
Dan wordt het strand om hen heen opeens blauw,.....
En dan groen,...
En dan rood,...
En dan geel,....
Wat gebeurt er nu dan weer?
Het zijn de stralen van de zon.
Het is een regenboog zon die schijnt.
Regenboog Zon: Welkom op ons niet on-bewoonde eiland.
Regenboog zon: Jullie zullen veel nieuwe vrienden maken.
Regenboog zon: Want het is hier best druk.
Wauw, denkt Klaasje
Een regenboog zon die praat!
Wouter: Zijn we al in de Oertijd?
Wouter: Wonen Mergje en Zwergje op dit eiland?
De regenboog zon denkt diep na.
Hij trilt even.
Zo diep denkt hij na.
Hij denkt en trilt en straalt.
De lucht om hem heen trilt mee.
Geel, rood, blauw, groen, geel, rood, blauw, groen.
Zijn stralen zijn sterk.
Het lijkt wel een disco.
Een disco op het strand!
Klaasje maakt een dansje.
Jammer dat er geen muziek is.
Regenboog zon: Sorry jongens.
Regenboog zon: Ik denk van niet.
Regenboog zon: Nee dit is niet de Oertijd.
Hij denkt nog even na.
Regenboog zon: Dit is het eiland zonder tijd.
Regenboog zon: Er is hier geen klok.
Regenboog zon: Niemand weet hoe laat het is.
Regenboog zon: Of welke dag.
Regenboog zon: Of welk jaar.
Regenboog zon: Of in welke eeuw we zitten.
Klaasje: Wat is een eeuw?
Regenboog zon: Dat is een tijd van 7 jaar.
Wouter: Nee hoor.
Wouter: Het is een tijd van wel 100 jaar.
Regenboog zon: Nouja, ik weet er verder ook niks van.
Regenboog zon: Ik weet niets over de tijd.
Regenboog zon: Maar nu ben ik moe.
Regenboog zon: Ik moet gaan slapen denk ik.
Regenboog zon: Hier is nog een tip, zoek naar de Pratende Mond.
Regenboog zon: Die is 999 jaar oud, is mij verteld.
De ogen van de regenboog zon vallen dicht.
Het wordt nu donker op het strand.
De stralen met kleuren zijn nu binnenin de regenboog zon.
De regenboog zon slaapt.
Klaasje gaapt.
En ze heeft honger.
Wouter rilt.
Dat klinkt eng, wat de zon net zei.
Een Pratende Mond die 999 jaar oud is!?
Gatsie!
Die wil je niet tegenkomen.
Klaasje: Poe, zegt Klaasje stoer.
Klaasje: Een Pratende Mond die 999 jaar oud is?
Klaasje: Dat kan toch lekker niet.
Goed dat Klaasje niet bang is, denkt Wouter.
Hij is zelf best wel bang, maar hij zegt het niet.
Klaasje: Kom op, we moeten snel wat eten.
Klaasje: Het is bijna donker.
Klaasje: Straks zien we niets meer.
Ze kijkt in de tas met de lekkere hapjes.
Wat zat er ook alweer in de tas?
Ha, daar ziet ze een zak met dropjes.
Klaasje: Mmm!
Klaasje en Wouter eten dropjes tot ze niet meer kunnen.
Dan zoeken ze de paraplu’s op het strand.
Het is nu echt best wel donker.
Onder de paraplu’s graven ze ieder een kuiltje.
Daar kunnen ze in slapen.
Reuze handig die tent paraplu’s!
Wouter ligt in zijn kuiltje onder de paraplu.
Wouter: Weltrusten Klaasje.
Wouter: Lig je goed?
Klaasje: Weltrusten Wouter!
Klaasje: Ik lig heerlijk!
Ook zij ligt in haar kuiltje onder de paraplu tent.
Haar buik staat bol van de dropjes.
Zzzzzzzz,........ doet Klaasje al snel.
Zzzzzzzzzzz,..... doet Wouter ook.
Dan is het stil op het strand.
Stil en donker.
Ze horen niet meer dat er iets aan komt sluipen,........
Het sluipt en het glijdt,....
So soepel als een slang,...
Het glijdt over het strand,....
Steeds dichter naar hen toe,........
En dichter,....
En dichter,.....
[8]Klaasje in het holst van de nacht.
Het is midden in het holst van de nacht.
Wouter en Klaasje slapen diep.
Ze liggen lekker in hun kuiltje op het strand.
Maar dan klinkt er gemurmel.
In het duister.
Het is het ding dat door het donker glijdt.
Hij praat zacht.
In zijn eentje.
Nouzeg.
Ikkonhetookniethelpen.
Watdenkjij?
Jazegnouzelf!
Het ding glijdt soepel over het strand.
Je kunt hem niet goed verstaan.
Dusdatgaathemnietworden.
Neetoch?
Ofwel?
Het ding kletst verder in zijn eentje.
Toendachtiknog.
Doehetnouniet!
Maarjawieluisterternaarmij?
Dan stopt hij bij de paraplu tent van Klaasje.
Wat is dit, denkt het ding.
Het lijkt op een ronde mensen-tent.
Zit er iets onder dat je op kunt eten?
Het ding heeft altijd honger.
Kan hij de ronde tent optillen?
En dan eventjes snel eronder kijken?
Het ding likt zijn grote lippen.
Mmm, een lekker hapje gaat er wel in.
Het ding duwt tegen de paraplu.
En nog een keer, nu wat harder.
De paraplu rolt weg.
Het is nog steeds donker.
Wat ligt daar te slapen in een kuiltje?
Watisdat? murmelt het ding.
Het ding heeft geen ogen.
Al was het licht.
Dan nog zag hij niks.
Maar proeven kan hij als de beste.
Met zijn tong.
Klaasje wrijft over haar gezicht.
Bah, wat is dat.
Iets nats wrijft er over haar wang.
Getsie, wat vies.
Ze veegt het natte ding weg.
Ze wil verder slapen.
Ze ligt net zo lekker in het kuiltje.
Het natte ding komt terug.
Het likt haar neus.
Jakkie, het voelt als een natte dweil!
Haar hele gezicht is nat.
En het waait nu ook.
Er ademt iets heel erg dichtbij,....
Klaasje: WOEAAAH! brult Klaasje.
Het is donker en ze ziet niks.
Wild zwaait ze met haar armen.
Er is iets groots en nats.
Was ze nou maar op karate gegaan!
In plaats van op drum-les.
En op pony rijden.
Daar heeft ze nu dus drie keer niks aan.
Niks, niks, niks!
Het grote natte ding zit bij haar in de kuil.
Wat vies!
En eng!
Klaasje: WOEAAAH.
Ze schopt om zich heen.
Auwauwauw! roept het ding.
Stopstopstop! roept het ding.
Klaasje stopt niet, ze vecht voor haar leven!
In het kuiltje schopt en slaat ze in het rond.
Ze ziet nog steeds niets in het donker.
Waar is Wouter?
Hoort hij dan niks?!
Dan opeens pakken hele grote tanden haar arm vast.
Klaasje stopt met schoppen.
Gaat hij haar arm door bijten?
Klaasje_Sad: Niet doen alsjeblieft.
Ze zet het op een brullen.
Klaasje: WOEAAAAAH Wouter!!!!
Wouter moet wakker worden.
Hij moet haar helpen!
Opeens is er rood licht om haar heen.
Ze ziet het strand, de zee, de lucht.
Alles heeft een diep rode kleur.
En dan wordt alles fel geel.
En dan knal blauw.
En dan super groen.
Net als in een disco.
Het is de regenboog zon!
Die is wakker geworden en die straalt weer.
Regenboog zon: Wat gebeurt hier allemaal?
Regenboog zon: Ik was net zo lekker aan het dromen.
Regenboog zon: En nu maken jullie grote herrie.
Regenboog zon_Angry: Bedankt hoor.
Klaasje: Help mij! piept Klaasje in de richting van de zon.
Ze durft niet naast zich te kijken in de kuil.
Er ligt iets super engs naast haar.
Groot en nat en vies en het ademt zwaar,.....
Net alsof het waait in de kuil.
Ook zit haar arm nog vast tussen zijn tanden.
Regenboog zon: Hee kijk nou, zegt de regenboog zon vrolijk.
Regenboog zon: Daar hebben we de Pratende Mond die 999 jaar oud is.
Klaasje kijkt met één oog open naast haar.
Klaasje: WOEAAAAH.
Ze durft zich niet meer te bewegen.
Naast haar in de kuil ligt een reuze mond!
Alleen maar een mond en niks eraan vast.
Geen gezicht, geen armen of benen.
Het is alleen maar een mond met grote, sappige natte lippen.
En grote reuze tanden,....
Regenboog zon: Laat haar arm nou maar even los.
Pratende Mond: Nounou.
Pratende Mond: Datikditnogmagmeemaken.
Pratende Mond: Opmijnouwedag.
Klaasje: Wat zegt hij? piept Klaasje weer naar de zon.
Regenboog zon: Hij zegt nou nou.
Regenboog zon: Dat ik dit nog mag mee maken.
Regenboog zon: Op mijn ouwe dag.
Regenboog zon: Het is geen kwaaie peer hoor.
Regenboog zon: Hij is alleen maar een beetje oud en hij ziet niks.
Regenboog zon: Daarom dacht hij dat je een lekker hapje was.
Klaasje_Sad: Klaasje begint weer te huilen.
Ze was bijna opgegeten!
Dit is toch niet te geloven!
Regenboog zon: Huil maar niet Klaasje.
Regenboog zon: De Pratende Mond weet alles.
Regenboog zon: Stel hem maar een vraag.
Regenboog zon: Hij heeft op alles een antwoord.
Klaasje kijkt naar de Pratende Mond.
Ze kijkt recht in de reuze tanden.
Want de Pratende Mond lacht nu verlegen.
Regenboog zon: En je moet dui-de-lijk praten.
Regenboog zon: Anders verstaat Klaasje je niet.
Klaasje: Waar zijn Mergje en Zwergje?
Klaasje: En hoe komen we in de Oertijd?
Klaasje: En waar is Flufferd de Pufferd?
Klaasje: En hoe laat is het nu?
Klaasje: En zitten we nog steeds in het Ureversum?
Pratende Mond: Hohowacht.
Regenboog zon: Nee wacht jij maar eens even.
Regenboog zon: Wat had ik nou gezegd?
Regenboog zon: Je moet dui-de-lijk praten!
Pratende Mond: Klaasje, je gaat te snel.
Pratende Mond: Maar ik zie toevallig dat je daar een tas hebt.
Pratende Mond: Vol met lekkere hapjes.
Pratende Mond: Daar lust ik ook wel wat van!
Pratende Mond: Daarna geef ik antwoord op je vragen.
[9]<2>Overleven in het Oerwoud.
Wouter wordt wakker.
Mmm, hij heeft héérlijk geslapen.
Hij rekt zich eens lekker uit.
Dan klimt hij uit zijn kuiltje.
Hij duwt de paraplu tent opzij.
De regenboog zon schijnt.
Alle kleuren komen voorbij.
Het strand is geel.
Dan blauw, dan groen, dan rood.
En dan weer geel.
Wouter kijkt naar Klaasje.
Die ligt in haar kuiltje en is in diepe slaap.
De paraplu tent ligt ergens verder op het strand.
Die Klaasje, denkt Wouter.
Ze slaapt zo onder de blote hemel.
Wat een lef.
Dat zou hij zelf niet durven.
Wouter pakt de tas met lekkere hapjes.
Hij heeft flinke honger.
Hee wat gek, er zit niet veel meer in de tas.
Heeft Klaasje midden in de nacht zitten snoepen?
Wouter: Klaasje wakker worden!
Wouter: We hebben nog een lange tocht voor de boeg.
Klaasje wordt wakker.
Klaasje: Huh?
Ze gaat rechtop zitten en wrijft in haar ogen.
Klaasje kijkt Wouter boos aan.
Klaasje_Angry: Waar was je toen ik je nodig had?
Wouter: Hoezo?
Wouter: Leg jij maar eens uit waar de lekkere hapjes zijn.
Wouter: Deze tas is bijna leeg.
Klaasje: De Pratende Mond was er toen jij sliep.
Wouter: Daar geloof ik niks van.
Klaasje snapt er even niets van.
Wat is er eigenlijk gebeurd vannacht?
Wouter pakt de paprika chips uit de tas.
Wouter: Laten we geen ruzie maken.
Wouter: Want dit is ons ontbijt vandaag!
Hij propt een volle hand in zijn mond.
Klaasje pakt ook een handje vol chips.
En nog een paar dropjes.
En allebei nemen ze een flinke slok Chocomel.
Mmmmm, feest!
Ze pakken de tent paraplu’s.
En het Vlieg Vakantie Boek.
En de tas met nog maar een paar lekkere hapjes.
Dan lopen ze weg van het strand.
Wouter: Laten we een spoor maken.
Wouter: Van paprika chips, dan verdwalen we niet.
Wouter: En dan kunnen we het strand snel terug vinden.
Dat is alweer slim van Wouter, denkt Klaasje.
Ze is niet meer boos op hem.
<2>Hij was er niet om te helpen in haar droom, maar dat is niet erg.
<1>Dan lopen ze naar het oerwoud.
Eerst zien ze palmbomen.
En dikke, dichte struiken.
Al snel zien ze bananen aan de bomen.
En aapjes die rond springen.
Klaasje kijkt blij.
Zo wil zij ook wel over het schoolplein springen!
Wouter en Klaasje lopen verder.
Door het dikke groene oerwoud.
Wat horen ze veel geluiden!
Zijn het wilde dieren die in het oerwoud wonen?
Of wonen er ook huisdieren in dit dichte bos?
Wouter en Klaasje strooien paprika chips.
Door het oerwoud loopt nu een spoor.
Om de paar stappen leggen ze wat chipsjes neer.
Zo lopen ze wel een uur lang.
Wouter: Weet je het wel zeker?
Wouter: Dat we het oerwoud in moesten? vraagt Wouter moe.
Wouter: Ik geloof er echt niks meer van.
Hij heeft de moed verloren.
Dan klinkt er opeens een doffe klap.
Wouter en Klaasje staan stil.
De grond gaat trillen,.....
Er komen twee kinderen achter hen vandaan rennen.
Het zijn twee kleine, dunne kinderen.
Ze  halen Wouter en Klaasje in.
Ren voor je leven! roept het meisje in het voorbij gaan.
Klaasje staart haar aan.
De kleine jongen rent Wouter voorbij.
Er zitten takjes in hun haren.
Ze hebben dikke wollen vestjes aan.
Ze dragen geen schoenen maar bladeren om hun voeten gebonden.
Wouter en Klaasje staan doodstil.
Ze staren nog steeds met grote ogen naar de twee kinderen.
Het meisje komt terug rennen.
Ze pakt de hand van Klaasje.
Ook de jongen komt terug.
Hij pakt de hand van Wouter.
Rennen! schreeuwen de beide kinderen.
Er worden takken geknakt.
Er klinkt luid gekraak.
De grond trilt en schudt weer onder hun voeten.
Klaasje: NEEEEE! schreeuwt Klaasje opeens.
In de verte heeft ze iets groots gezien!
Tussen het dichte gewas van het oerwoud.
Er komt een kudde mammoets aanrennen.
Wouter: Wegwezen!
Ze laten de tas met de paar hapjes staan.
Met zijn vieren rennen ze hard weg.
De kudde mammoets lijkt hen in te halen.
De twee dunne kinderen rennen keihard.
Ook Klaasje en Wouter rennen voor hun leven.
Ze hebben de paraplu’s nog onder hun arm geklemd.
De hoeven van de mammoets klinken luid.
Zullen ze het halen?
Of worden ze verpletterd onder de hoeven?
Het gesnuif klinkt steeds dichterbij,....
De vier kinderen rennen en rennen.
En ze hijgen en hijgen.
Ik kan niet meer! roept het kleine dunne meisje opeens.
Ze komen bijna niet meer vooruit.
Zo moe zijn ze.
En dan, het zal toch niet waar zijn?
Jawel hoor.
Daar boven het hoofd van Wouter.
Daar brandt weer een lampje!
Het lampje kan Wouter bijna niet bijhouden.
Wouter: Doe de paraplu over je hoofd.
Wouter: En ga heel stil zitten.
Wouter: Aan de zijkant van het pad! hijgt hij.
Hij is buiten adem.
Klaasje stopt meteen.
Ze sleurt het meisje aan haar hand mee.
Samen gaan ze onder de grijze paraplu zitten.
Die met de zwarte strepen.
Wouter doet het ook zo.
Hij trekt de jongen aan zijn hand mee.
En samen gaan ze muisstil onder de gele paraplu zitten.
Ze zitten nu allevier aan de zijkant van het pad.
Hun harten bonken hard.
Wouter hoort het suizen in zijn oren.
De kudde mammoets komt er aangerend.
Bonk, bonk, bonk.
Zo zwaar zijn ze.
Zwaar en log en groot.
Maar dan stoppen ze opeens.
Wat zien ze daar nou toch?
Twee grote rare bollen.
Een halve zwarte en een halve gele.
Zijn het bloemen?
Klaasje en het meisje horen naast hun paraplu gesnuif.
Het klinkt heel dichtbij.
Er zit een mammoet aan de paraplu te ruiken!
Ze houden zich super, maar dan ook super stil.
Het dunne meisje heeft haar hand voor haar mond.
Ze kijkt Klaasje met grote ogen aan.
Dan kruipt ze dicht tegen Klaasje aan.
Wouter en de jongen zitten onder de paraplu met hun ogen stijf dicht.
Ook zij houden hun adem in.
Een mammoet snuift luid.
Hij duwt met zijn grote zwarte neus tegen de gele bloembol.
Wouter voelt hoe de snuit tegen de paraplu aanduwt.
Hij blijft de paraplu vasthouden.
Dan hoort hij een raar geluid.
Llljup, lljup, smak smak, lljup.
De mammoet likt aan de paraplu!
Wouter wil het wel uitschreeuwen.
Zijn longen barsten bijna.
De grond begint weer te trillen.
De kudde gaat verder rennen.
Net als een kudde wilde paarden.
Maar dan 23 keer zo zwaar.
Klaasje kijkt angstig onder de rand van de paraplu uit.
Zijn ze allemaal weg?
Ja hoor, in de verte ziet ze de mammoets wegrennen.
Poe poe!
Die hadden veel haar, echt akelig.
Dat was alweer op het nippertje.
Een nippertje van snippertje.
Je zou zo een hartaanval kunnen krijgen in dit Ureversum.
Je schrikt je een hoedje de hele tijd.
Klaasje zet haar eigen hoedje maar weer eens recht.
Dan klapt ze haar paraplu in.
Het dunne meisje naast haar staat op.
Ze lachen naar elkaar.
Dat scheelde maar een haartje, zegt het meisje.
Ze kijken naar de gele paraplu van Wouter.
Zit Wouter er nog steeds onder?
Samen met de kleine jongen?
Ze tillen de paraplu op.
Wouter zit met zijn handen over zijn oren.
Hij heeft zijn ogen stijf dicht.
Ook de kleine jongen ziet niks.
Die zit met zijn hoofd tussen zijn benen geklemd.
Klaasje: Wouter, we hebben het gered.
Klaasje: Doe je ogen maar weer open.
Wouter kijkt om zich heen.
Er staat een dikke laag zweet op zijn voorhoofd.
Zwergje, kom maar, zegt het dunne meisje.
De kleine jongen kijkt ook op.
Zwergje: Mergje! roept hij uit.
Wouter en Klaasje kijken elkaar aan.
Ze barsten in lachen uit.
Het zijn Mergje en Zwergje!
Hoe kan dit nu?
Klaasje krijgt de slappe lach.
Ze kan niet meer stoppen met lachen.
Het steekt aan.
Nu lachen ze allevier samen.
Woe haha haha ha woe ha ha!
Hahahaha!
Het is lachen van de schrik.
Klaasje: We hebben jullie gevonden!
Klaasje: Jullie liepen achter ons.
Klaasje: Wij keken alleen voor ons uit.
Klaasje: Daarom zagen wij jullie eerst niet.
Mergje moet weer lachen.
Mergje: Er lagen lekkere bot snipsels op het pad.
Mergje: Heel gek, ze waren oranje.
Mergje: Die hadden we nog nooit gezien.
Mergje: Wij lopen al heel lang het spoor op te eten.
Nu moet Klaasje weer lachen.
Mergje en Zwergje weten dus nu wat paprika chips is.
Wouter: Wij hebben nog veel meer kadootjes meegenomen.
Wouter: Heel veel lekkere hapjes.
Maar dan herinnert hij zich weer, dat de tas bijna leeg is.
Wouter: Nouja, een paar lekkere hapjes hebben we nog.
Opeens kijkt Wouter om zich heen.
Wouter: Ojee.
Wouter: Waar is nu de tas met lekkere hapjes?
[10]Een nieuwe oude vriend.
Ze moeten een heel stuk terug lopen op het pad.
Waar kwamen ze vandaan?
Het spoor is nu weg.
Zwergje: Wat zijn dat, lekkere hapjes?
Klaasje: Dat is eten om van te smullen.
Klaasje: Net als de chips.
Mergje: Wat is chips?
Klaasje: Dat is waar jij het net over had.
Klaasje: Dat hebben jullie opgegeten, dat spoor op het pad.
Mergje: Oja, die bot snipsels.
Lekker waren die.
Zwergje: Hebben jullie nog meer bot snipsels?
Wouter: Nee ze zijn nu op, en het waren geen bot snipsels.
Wouter: Dat was paprika chips.
Wouter: Dat komt van een aardappel.
Mergje: Wat is dat een aardappel?
Wouter moet even nadenken.
Hoe leg je een aardappel uit?
Klaasje: Dat is een rare ronde vorm.
Klaasje: Het zit onder de modder en je kan het eten.
Klaasje: Maar dan moet je het wel eerst koken.
Klaasje: En je kan ook naar de frietkraam, daar wordt het gebakken.
Mergje: Een rare vorm met modder?
Mergje: Bah, wat vies.
Zwergje: Ik hoef geen modder met een rare vorm hoor.
Klaasje: Bij de frietkraam krijg je er mayonaise bij.
Klaasje: Dat is een dikke, vette saus.
Klaasje: Dat maakt de aardappel extra lekker.
Mergje: Waarom wil je dikke vette saus op modder eten?
Mergje: Dat slaat echt nergens op.
Klaasje: Nee wacht, de modder moet je eraf wassen.
Klaasje: Daarna heb je die rare vorm en dat moet je bakken.
Klaasje: Je moet er alleen eerst staafjes van snijden.
Wouter: Maar je kan ook soep maken van aardappels.
Mergje: Soep van staafjes met een dikke vette saus?
Zwergje: Vreemd hoor.
Wouter: Oef, hoe leg je dat nu allemaal uit?
Dan horen ze gemurmel.
Pratende Mond: Hoedatzo?
Het komt van links, achter de dikke bladeren.
Wouter stapt dapper van het pad af.
Hij duwt het dichte gordijn van bladeren opzij.
Wat zien ze daar nou?
Er ligt een grote platte steen.
Daar liggen restjes op.
Restjes van lekkere hapjes.
De grote tas ligt ervoor op de grond.
Er zitten nog maar een paar dingen in de tas.
Naast de steen ligt een reuze mond.
Hij ligt te smakken.
Hij heeft geen hoofd, of benen of een gezicht.
Er ligt echt alleen een mond.
Een mond die murmelt.
Pratende Mond: Needusnatuurlijkniet.
Pratende Mond: Datweetjetoch!
Wouter: WOEHAAA!
Hij is bang.
Hij gaat snel achter Zwergje staan.
Klaasje staart naar de mond.
Het zal toch niet waar zijn?
Zwergje: Hallo Pratende Mond die 999 jaar oud is.
Klaasje: WOEHAA!
Het was dus toch echt waar.
Het was niet alleen een droom.
De Pratende Mond bestaat echt!
Klaasje: Hee daar ben je weer.
Klaasje: Kijk Wouter hij bestaat echt, zegt Klaasje blij.
Pratende Mond: Hallo Klaasje.
Pratende Mond: Ik zal proberen dui-de-lijk te spreken.
Pratende Mond: Leuk om je weer te zien.
Pratende Mond: Ik gleed door het oerwoud.
Pratende Mond: Je weet hoe ik dat zoal doe.
Pratende Mond: En kijk aan, ik vond de tas met hapjes naast het pad.
Wouter kijkt vol verbazing.
Een reuze mond die praat?
Hij doet net of hij het niet eng vindt.
Want een reuze mond heeft reuze tanden!
Wouter wil zich niet laten kennen.
Klaasje vindt het niet eng, zo lijkt het.
En Mergje en Zwergje ook niet.
Mergje aait de Pratende Mond.
Mergje: Hallo goede vriend.
Mergje: Dit is hartstikke leuk.
Mergje: We zijn hier met alleen maar vrienden!
Wouter stapt naar de platte steen.
Hij kijkt even in de tas.
Zit er nog wel wat in voor Mergje en Zwergje?
Wouter: Is er nog wat over?
Hij ziet een restje in de tas.
Van het broodje met Brie en honing.
En van de stukjes pizza.
De peperkoek is op.
En alle dropjes zijn nu ook op.
En er is geen chocola of een koekje meer.
Bijna alles is op.
De ijsjes zijn op.
De dropjes zijn op.
De spekjes zijn op.
De paprika chips is op.
De peperkoek is op.
Pratende Mond: Sorry hoor.
Pratende Mond: Het is mijn aard.
Wouter: Wat bedoelt hij?
Zwergje: Hij zegt dat het zijn aard is.
Zwergje: Hij kan het ook niet helpen.
Zwergje: Hij is een reuze mond.
Zwergje: Hij eet alle lekkere hapjes die hij ziet!
Pratende Mond: Sorry sorry.
Als hij ogen had, dan zou hij huilen.
Mergje: Het is echt niet erg hoor.
Ze aait hem weer.
Klaasje: Kijk.
Klaasje: De Chocomel is niet op.
Klaasje: En de pindakaas ook niet.
<1>Klaasje: En er is nog een beetje hagelslag!
[11]<4>Mergje en Zwergje en hun roze huis.
Mergje: We wonen hier om de hoek in dit oerwoud.
Mergje: Gaan jullie mee?
Zwergje: Wij hebben ook eten voor jullie!
Ze zeggen dag tegen de Pratende Mond.
Dan gaan ze samen op pad.
Op weg naar het huis van Mergje en Zwergje.
Klaasje: Wacht even.
Klaasje: Hebben jullie dan wel tijd?
Klaasje: Want jullie moeten toch heel hard werken?
Zwergje: Wij hebben alle tijd.
Mergje: Wij hoeven helemaal niks.
Mergje: We rennen af en toe wat rond.
Mergje: Vooral als er een kudde mammoets aan komt.
Mergje: Of als de vulkaan uitbarst.
Mergje: Maar verder spelen we de hele dag!
Klaasje: Goh,...
Dat had ze niet gedacht.
Zwergje: Kijk, dit is ons huis, zegt Zwergje trots.
Het is een roze huis met een groen dak.
Klaasje: Goh, wat leuk.
Klaasje: Ook dit had ik niet gedacht.
Klaasje: Ik stelde me jullie heel anders voor.
Klaasje: In een donker en nat huis.
Klaasje: Maar het regent niet eens.
Mergje: Ja leuk he, ons huis?
Mergje: De muren zijn van riet.
Mergje: Met sap van bieten hebben we het roze geverfd.
Mergje: We hebben vaak gasten, het is hier altijd druk.
Mergje: Dan doen we veel spellen en eten lekkere hapjes.
Mergje: Zo noemen jullie dat toch?
Wouter: Wat fijn!
Wouter: Wij dachten dat het heel saai was in de Oertijd.
Zwergje: Nee hoor.
Zwergje: Hoe kom je daar nou bij?
Zwergje: Maar nu laat ik jullie ons huis van binnen zien.
Klaasje: Wacht eens even.
Klaasje: Waarom regent het eigenlijk niet?
Klaasje: In de Oertijd regent het toch de hele tijd?
Klaasje: Jullie moeten kletsnat zijn!
Klaasje: En piepklein.
Klaasje: En nog veel dunner, ratelt ze verder.
Zoals alleen Klaasje dat kan.
Mergje en Zwergje moeten allebei lachen.
Mergje: Uit welke tijd komen jullie dan?
Zwergje: Uit de toekomst?!
Zwergje: Ik dacht bij de toekomst altijd aan hele dikke kinderen.
Zwergje: Kinderen van twee meter groot.
Zwergje: Een soort reuze kinderen.
Mergje: Maar dat zijn jullie toch ook niet?
Nu moeten ze lachen.
Wouter en Klaasje kijken naar Mergje en Zwergje.
En omgekeerd.
Alles is anders.
<4>Niets is wat ze gedacht hadden.
<5>Binnen in het roze huis ligt een dik tapijt op de grond.
Het is van mammoet haar gemaakt.
Daar mogen Klaasje en Wouter op zitten.
Wat is het lekker dik en zacht.
Klaasje kijkt naar het dak.
Dat is van sappige groene bladeren.
Het lekt niet.
Zwergje maakt een vuurtje.
Wouter pakt de tas met de paar lekkere hapjes.
Klaasje: Kijk, dit is ons kado voor jullie.
Ze is blij.
Na de lange tocht kan ze nu de hapjes kado geven.
Klaasje: Er is nog wat pindakaas.
Klaasje: En een handjevol hagelslag.
Klaasje: En een restje Chocomel.
Klaasje: Hebben jullie een kopje?
Zwergje: En wat is het hagelslag?
Wouter: Je moet zeggen de hagelslag.
Wouter: Niet het hagelslag.
Mergje en Zwergje kijken elkaar aan.
Wat raar zeg.
Mergje: En wat is het pindakaas?
Klaasje: Nee.
Klaasje: Ook bij pindakaas moet je het zo zeggen.
Klaasje: De pindakaas, niet het pindakaas.
Zwergje: Maar wat is dat dan?
Wouter: Het is een dikke bruine saus.
Wouter: Die niet druppelt.
Wouter: En je kan er een huis mee metselen.
Mergje kijkt vies.
Mergje: Getsie.
Mergje: En wat was nou het Chocomel?
Klaasje: Dat is een soort bruine melk.
Mergje kijkt nu nog viezer.
Mergje: Bruine melk?!
Mergje: Dat klinkt echt héél vies.
Mergje: Dat hoef ik niet hoor.
Klaasje kijkt nu een beetje sneu.
Ze weet niet zo goed wat ze moet zeggen.
Mergje vindt de hapjes niet lekker.
Wat jammer!
En wat nu?
Zwergje: Geef mij maar wat van het-de-een hagelslag hoor.
Wouter strooit wat op de hand van Zwergje.
Zwergje kijkt er naar en zegt niets.
De hagelslag ligt er even.
Wat zal Zwergje er van vinden?
Zal hij het lekker vinden?
Het eten uit de toekomst?
Zwergje: Het lijkt op kleine dode vliegjes.
Zwergje: Dit kan ik echt niet eten hoor!
Hij gooit opeens de hagelslag in de lucht.
Nu ligt het op het tapijt tussen de dikke mammoet haren.
Klaasje kijkt er naar.
Wouter is nu ook stil.
Zwergje: Weet je wat?
Zwergje: Het maakt niks uit.
Zwergje: We kunnen ook onze eigen lekkere hapjes eten!
Ja, dat is een goed idee.
Het eten uit de toekomst viel niet goed.
Nu is het tijd voor het eten uit de Oertijd.
Klaasje: Mmm, jammie.
Mergje springt op.
Ze aait Klaasje en Wouter over hun hoofd.
Mergje: Ik vind het zo leuk dat jullie er zijn.
Mergje: Het maakt niks uit dat jullie eten heel vies is!
Klaasje moet nu lachen.
Die malle Mergje!
Wat is ze toch aardig.
Zwergje is nu druk bezig met eten koken.
Zwergje: Ik hang wat spek aan het spit, zegt hij trots.
Hij pakt een speer.
Oei, wat gaat hij doen?
Hij spiest er groene vette vlees stukjes aan.
Wouter en Klaasje kijken met grote ogen.
Groen vlees?
Het vlees druipt van het slijm.
Waarom is het groen?
Moeten ze dat op gaan eten?
Zwergje: Wees niet bang.
Zwergje: Het is van een dinosaurus.
Want hij zag hoe Klaasje en Wouter keken.
Mergje: En hier heb ik wat takjes froemeli.
Mergje: Die zijn ook erg lekker.
Mergje: Je kunt er een beetje op knagen.
Klaasje pakt een takje froemeli.
Dat is beter dan groen slijm vlees!
Ze bijt erop.
Bah! Dat is bitter!
Mergje: Heerlijk, vind je niet?
Mergje en Zwergje knagen er lustig op los.
Wouter en Klaasje zitten stil op het mammoet tapijt.
Ze weten niet zo goed wat ze moeten zeggen.
Zwergje: Hier zijn ook nog wat besjes.
Zwergje: Daar ga je van dansen als de beste.
Ha, de kleine besjes, daar heeft juf Floor over verteld.
Dat is tenminste iets wat ze kennen.
Wouter eet een besje.
Hij wil best dansen als de beste!
Wouter: Oegh!
Hij spuugt het besje op de grond.
Wat een vies besje, zo zout.
Dan begint Zwergje te lachen.
Mergje begint ook te lachen.
Zwergje: Hahaha!!!
Mergje: Hahaha!
Het steekt aan.
Klaasje en Wouter lachen mee.
Ze weten niet waarom.
Maar alles is zo raar.
Wat moet je er ook mee?
Zwergje: Weet je.
Zwergje: Ik zie het opeens helder.
Zwergje: Jullie hebben eten wat jullie lekker vinden.
Zwergje: Maar wat wij vies vinden.
Mergje: Ja.
Mergje: Modder met vette saus en soep met staafjes.
Mergje: Bruine melk en iets waar je een huis mee kan metselen.
Mergje: Dat klinkt nergens naar.
Zwergje: Maar wij hebben ook eten dat wij lekker vinden.
Zwergje: En dat jullie heel erg vies schijnen te vinden.
Zwergje houdt zijn buik weer vast van het lachen.
Zwergje: Die bruine melk lijkt mij heel vies! zegt hij hikkend.
Zwergje: Maar jullie keken ook heel bang naar ons dinosaurus spek!
Klaasje en Wouter weten nu wel waarom ze lachen.
Hahaha!
Het eten in elke tijd is anders.
Er is eten dat past bij de toekomst.
En eten dat past bij de Oertijd.
En dat is niet erg.
Zolang ze maar vrienden zijn!
De rest van de tijd gaan ze met z’n allen spelen.
Ze maken papier van droge bladeren.
Daarop maken ze tekeningen met inkt.
Blauwe inkt van een inktvis!
Het is supergezellig in de Oertijd.
Dat hadden Klaasje en Wouter niet gedacht.
Ondertussen eten Klaasje en Wouter de rest van de hagelslag op.
Mergje en Zwergje knagen lekker op takjes froemeli.
Dan begint Klaasje te gapen.
Klaasje: Ik ben nu best moe.
Wouter denkt even na.
Het is tijd om weer naar huis te gaan.
Thuis, waar het altijd tien over drie is.
Maar hoe komen ze weer thuis?
Het spoor terug naar het strand is er niet meer.
Mergje en Zwergje hebben dat opgegeten.
Zij dachten dat het gewone botsnipsels waren.
Ojee, hoe moet dat nu?
Maar vanaf het strand weten ze de weg naar huis ook niet.
Klaasje: We moeten Flufferd de oranje wolk weer vinden.
Klaasje: Die kan ons als enige naar huis brengen.
Mergje: We roepen de gekleurde vogels.
Mergje: Die kunnen in de lucht kijken waar er een oranje wolk is.
Ze gaan met z’n vieren naar buiten.
Hee kijk, gekleurde vogels vliegen rond het roze huis.
Gekleurde vogels die praten.
Wouter: Dat had ik nog niet gezien.
Gele vogel: Jawel hoor.
Gele vogel: We waren er de hele tijd.
Gele vogel: Maar je hebt niet goed gekeken.
Mergje: Hee vogels!
Mergje: Kunnen jullie even rond kijken in de lucht?
Klaasje: We zijn op zoek naar een oranje wolk! brult Klaasje.
Wouter: Hij heet Flufferd de Pufferd.
De vogels vliegen weg.
Kijk daar gaan ze!
Het zijn er 4, rood, blauw, groen en geel.
Daar komen er nog 5 bij, die zijn allemaal rood.
Hoeveel zijn het er nu?
Er komen er nog 9 bij, die zijn allemaal groen.
En dan vliegen er weer 3 groene en 4 rode vogels weg.
Hoeveel vogels vliegen er nu rond?
Opeens vliegen alle vogels weg.
Wouter en Klaasje en Mergje en Zwergje kijken ze na.
Na een tijdje komen de gekleurde vogels terug.
Paarse vogel: We kunnen geen oranje wolk vinden.
Klaasje zakt op de grond.
Ze is nu echt heel erg moe.
Ojee, hoe moet dit nu?
Ze zitten vast in de Oertijd!
En ze hebben alleen nog maar een beetje pindakaas.
Daar kunnen ze niet lang van leven.
En je kunt er al helemaal geen huis meer mee metselen.
Morgen moeten ze dan maar groen vlees gaan eten.
En takjes froemeli.
Of zoute besjes.
Getsie.
Nee he!
Klaasje wil terug naar de toekomst.
Naar de tijd die voor haar het Nu is.
Ha, wat zien we daar?
Een lampje.
Het brandt boven het hoofd van Wouter.
[12]Kunnen Wouter en Klaasje nog wel naar huis?
Wouter: Waar is het Vlieg Vakantie Boek? roept Wouter uit.
Wouter: Alleen zo kunnen we terug naar onze tijd!
Mergje: Wat is dat?
Klaasje: Dat is onze gids.
Klaasje: Het hele Ureversum staat erin.
Klaasje: Je moet het open op je hoofd leggen.
Klaasje: Dan vlieg je naar een andere tijd.
Klaasje: En een andere plek.
Klaasje: Naar de Oertijd.
Klaasje: Of naar de toekomst.
Klaasje: Naar Afrika.
Klaasje: Of naar de zuidpool.
Wouter: Maar waar is het boek?
Wouter_Sad: Het Vlieg Vakantie Boek is kwijt!
Dan gebeurt er iets geks.
Er gaat weer een lampje branden.
Maar niet boven het hoofd van Wouter.
Het lampje brandt fel.
Boven het hoofd van Klaasje.
Klaasje: Ik heb wel een idee.
<5>Klaasje: Waar is de Pratende Mond van 999 jaar oud?
<1>De vier vrienden gaan weer op pad.
Op zoek naar de Pratende Mond.
Ze slaan de hoek om in het oerwoud.
Terug naar het pad, waar is de platte steen?
En horen ze gemurmel tussen de bladeren?
Nee ze horen niks.
Toch maar even verder kijken.
Wouter duwt de dikke groene bladeren opzij.
Daar ligt hij.
De reuze mond.
Hij is in slaap gevallen.
Naast de grote platte steen.
Mergje: Pratende Mond!
Klaasje: Wakker worden!
Pratende Mond: Ikzegnogzo.
Pratende Mond: Zegnoumaarniks
Hij slaapt nog half.
De Pratende Mond gaapt.
Wat een reuze tanden!
En die reuze tong!
Wouter gaat weer snel achter Zwergje staan.
Klaasje: Hebt u een groot boek gezien?
Klaasje: Of hebt u toevallig een boek opgegeten?
De Pratende Mond is even stil.
Hij denkt lang na.
En nog langer.
Dan hoest hij.
Pratende Mond: KUCH, KUCH!
Pratende Mond: KUCH!
De vier kinderen worden weg geblazen.
Wat een wind komt er uit die mond!
Het lijkt wel een orkaan, zo sterk.
Dan spuugt de mond.
Een klodder spuug plakt nu op Klaasje.
Boven op haar blauwe hoedje.
Er achteraan komt Het Vlieg Vakantie Boek!
Alle blaadjes plakken aan elkaar.
Zwergje: Hee hoe kan dat nou?
Klaasje: Hij dacht vast dat het een lekker hapje was.
Met gras veegt ze haar hoedje schoon.
Klaasje: Ik dacht het al.
Klaasje: Er staan zulke mooie plaatjes in het boek.
Klaasje: Een plaatje van het ijs op de noordpool.
Klaasje: Of van suikerbergen in Knotse Flats.
Klaasje: Hij dacht vast dat je die op kon eten!
Klaasje: Hij maakt wel eens een foutje.
Klaasje denkt terug aan die ene keer.
Toen de Pratende Mond haar arm vast had met zijn tanden.
Dat was in een droom of was dat toch echt?
Het doet er niet meer toe.
Ze kunnen naar huis!
De vier vrienden kijken elkaar aan.
Ze nemen afscheid.
Klaasje geeft haar blauwe hoedje aan Mergje.
Klaasje: Wat was het fijn Mergje.
Klaasje: Om jullie te leren kennen!
Mergje zet het blauwe hoedje op haar hoofd.
Wouter geeft Zwergje een grote knuffel.
Klaasje: We hebben nog een kado.
Wouter en Klaasje pakken de paraplu’s.
Wouter: Die komen vast van pas.
Wouter: Vooral als de kudde mammoets weer komt.
Mergje: Oh leuk, de grote bloemen, zegt Mergje blij.
Wouter en Klaasje moeten lachen.
Ze zeggen verder niets.
Dan halen ze diep adem.
Wat hebben ze veel gezien!
Wouter pakt het Vlieg Vakantie Boek.
Hij bladert door het Ureversum.
Mergje en Zwergje kijken mee.
Ze kijken hun ogen uit!
Wouter legt het boek open bij een plaatje van zijn huis.
Hij legt het op zijn hoofd.
Mergje: Werkt dat zo echt?
Wouter: Ja zeker.
Wouter: We komen jullie nog een keer op zoeken hoor.
Wouter: Dan vliegen we weer naar de Oertijd.
Wouter: Geen probleem!
Klaasje maakt haar veters vast aan die van Wouter.
Pfffrrrttttt, wat horen ze daar?
Het begint een beetje te stinken.
Yes!
Het is gelukt!
De gekleurde vogels konden hem niet vinden.
Maar nu is hij er weer.
Dankzij het Vlieg Vakantie Boek!
Daar komt Flufferd  al aangepuft.
De wolk zakt naar beneden.
Pufferd flufferd: Pfffffft, wat een boel scheetjes!
Wouter: Hoi Pufferd!
Klaasje slaat haar armen om de wolk.
Klaasje: Ha fijne stink wolk, zegt ze blij.
Pufferd flufferd: Pffft.
Dan klimmen ze er boven op.
Klaasje: Ik zwaai nog een keer van boven.
Klaasje: Dan moeten jullie wel kijken he?
Mergje en Zwergje knikken.
Ze vinden het niet leuk, nu gaan Klaasje en Wouter weg.
Mergje_Sad: Mergje is verdrietig.
<1>Wat jammer, ze wil niet dat ze weg gaan.
Flufferd tuft naar boven.
Pufferd flufferd: Pffft, pffft.
Daar gaan ze.
En kijk, boven in de lucht zwaait Klaasje.
Ze zwaait heel hard.
Ze blijft maar zwaaien.
Klaasje: Dag Mergje!
Klaasje: Dag Zwergje!
Klaasje: Kijken jullie wel?!
Klaasje: Wel kijken hoor!
Klaasje: Kijk dan Mergje!
Klaasje: Hallooo Zwergje!
De wolk schommelt.
Wouter houdt zich goed vast.
Ze gaan heen en weer.
Pufferd flufferd: Niet zo hard zwaaien Klaasje!
Pufferd flufferd: Je weet wat er dan gebeurt!
Pufferd flufferd: Je bent er al eens af gevallen.
Pufferd flufferd: Zorg dat het niet weer gebeurt!
De wolk schommelt.
Klaasje zwaait en zwaait maar.
Flufferd schommelt mee.
Hij weet niet meer hoe hij zich recht moet houden.
Hij gaat heen en weer.
Klaasje heeft weer te hard gezwaaid.
Maar nee, het is te laat!
Ojee.
Boven op de wolk kijkt Wouter naar beneden.
Hij ziet het Vlieg Vakantie Boek vallen.
Wat stom!
Wat stom!!!!
Wouter_Angry: Klaasje het is jouw schuld.
Wouter_Angry: Jij zat weer veel te hard te zwaaien.
Wouter: De hele wolk ging heen en weer.
Wouter: Daarom liet ik het boek vallen.
Klaasje kijkt sip.
Ja het is haar schuld.
Samen kijken ze naar beneden.
Dan zien ze het boek landen op een paraplu!
En twee kleine poppetjes dansen er omheen.
Hee, dat zijn Mergje en Zwergje.
Waarom zijn ze zo blij, daarnet waren ze nog zo sip?
Klaasje: Ik weet het.
Klaasje: Ze zijn zo blij omdat ze nu ook kunnen reizen!
Wouter snapt het al.
Wouter: Ze kunnen naar ons toe komen! juicht hij.
Wouter: Zij hebben nu het Vlieg Vakantie Boek.
Wouter: Mergje en Zwergje kunnen nu ook overal naartoe!
De wolk schommelt weer.
Pufferd flufferd: En nu netjes stil blijven zitten, zegt Flufferd streng.
Pufferd flufferd: Jullie moeten heel thuis komen.
Pufferd flufferd: Pfft, tuft hij rustig verder.
Klaasje valt al snel in slaap.
Flufferd is lekker zacht.
Dit keer vliegen ze vooruit in de tijd.
Het duurt best wel lang.
Wouter kijkt naar alle vormen van de wolken in de lucht.
Klaasje ziet het niet want ze slaapt.
Wouter ziet een wolk in de vorm van een aardappel.
Hij moet lachen, want hoe leg je nou een aardappel uit?
Puffer flufferd: Je lacht mij toch niet uit?’ moppert Flufferd.
Zo vliegen ze nog lange tijd verder.
Wouter is nu ook in slaap gevallen.
Pufferd flufferd: Pffffft
Pufferd flufferd: Prrrrtsssss
Pufferd flufferd: Knetter de knetter
Het duurt heel lang.
Dan wordt Klaasje wakker.
Flufferd hangt stil
Ze hangen boven het huis van Wouter.
De wolk zakt langzaam naar beneden.
Pfffft, de scheetjes vliegen alle kanten op.
Wouter wordt ook wakker.
Hij gaapt eens flink.
Dat was een lange rit.
Opeens staan Wouter en Klaasje weer op de grond.
Dat voelt gek.
Grond onder je voeten.
Ze staan wiebelig op hun benen.
Het lijkt wel alsof ze geland zijn op de maan.
En daar hun eerste stapjes nemen!
Wouter: Dag Flufferd de Pufferd.
Wouter: Bedankt dat je ons zo ver weg wilde brengen.
Klaasje: Ja, ook al duurde het héél erg lang.
Pufferd flufferd: Brutale aap, ik was snel genoeg!
Klaasje geeft de wolk een dikke knuffel.
Mmm, wat is hij lekker zacht.
Hij ruikt naar wasmiddel.
En naar scheetjes.
Klaasje: Dag lieve Flufferd.
Klaasje: Dank je wel voor alles.
Snel stijgt de wolk op.
Maar ook dat gaat langzaam.
Pfffft, is het laatste dat ze horen.
Dan is de oranje wolk weg.
<0>Wouter en Klaasje staan voor het huis op het gras.
TOET TOET!!!!!
Hee, maar wat horen ze nu?
Daar komt de auto van de papa van Klaasje.
De gekleurde vogels hebben hem verteld dat hij moet komen.
De papa stapt uit de auto, hij heeft een groen hoedje op.
Papa Klaasje: Klaasje!
Papa Klaasje: Ik ben te vroeg, het is pas tien over drie.
Klaasje moet lachen.
Ze was het bijna vergeten.
Maar bij het huis van Wouter is het altijd tien over drie.
Klaasje: Hallo papa!
Klaasje: Ik heb heel veel beleefd, zegt ze blij.
Wouter kijkt heel trots.
Nu zal Klaasje hem nooit meer saai en suf vinden.
En er is nog iets wat heel fijn is.
Nu weten ze alles over de kinderen in de Oertijd.
Daar hoef je je geen zorgen over te maken!
Klaasje en Wouter zwaaien naar elkaar.
Klaasje: Dag Wouter!
Klaasje: Dank je wel voor dit mooie avontuur.
Wouter glimt nog steeds van trots.
De papa van Klaasje geeft hem een hand.
Papa Klaasje: Dag jongen, tot ziens.
Papa Klaasje: Dank je wel dat Klaasje hier mocht spelen.
Papa Klaasje: Klaasje, ik zie dat je je blauwe hoedje bent kwijt geraakt.
Papa Klaasje: Je hebt natuurlijk weer veel te wild gespeeld.
Papa Klaasje: Gelukkig hebben we thuis nog een geel hoedje voor je.
Wouter en Klaasje kijken elkaar aan.
Hij moest eens weten!
Klaasje giechelt en stapt in de auto.
Klaasje: DOEEEG!!!!!!!!!!!!! roept ze heel hard uit het raampje.
Ja dat is Klaasje.
Wouter kan haar nog lang horen.
<0>Ook als de auto al weg is.
[13]<7>Wouter en de Pratende Stoel.
Wouter gaat naar binnen.
De gekleurde vogels vliegen mee.
Zij gaan ook mee naar binnen want dat is gezellig.
Ze gaan met z’n allen naast elkaar op de bank zitten.
Alle gekleurde vogels op een rijtje.
Domino het hertje zit voor de open haard.
Domino: Ik wist al dat je zou komen.
Domino: De gekleurde vogels zagen jullie al van verre aankomen.
Domino: Ik heb toen snel de open haard aangemaakt.
Domino: Het vuurtje brandt lekker.
Domino: We hebben ook nog lekkere hapjes in huis.
Domino: Zullen we ze gaan zoeken? zegt Domino blij.
Het is nog steeds tien over drie.
Wouter is best moe.
Toch gaat hij eerst nog even iets doen.
Hij wil zijn verhaal kwijt.
Waar is zijn vriend De Pratende Stoel?
Die moet er bij zijn als hij met Domino voor de open haard zit.
En met alle gekleurde vogels naast elkaar op de bank.
Iedereen zit te wachten.
Wouter zou best wel even willen slapen.
Is het nou al weekend?
Of is het straks alweer maandag ochtend?
Best lastig dat het hier in huis altijd tien over drie is.
Nouja, slapen kan hij ook nog achterin de klas op school.
De gekleurde vogels hupsen op en neer op de bank.
Daar is de Pratende Stoel al.
Pratende stoel: Ha Wouter, fijn dat je weer terug bent.
Pratende stoel: Vertel me alles over wat er gebeurd is.
Pratende stoel: Wacht, ik maak het me makkelijk.
Hij klimt op de leunstoel en zakt met zijn stoelpootjes onderuit.
Pratende stoel: Zo dat is beter, hebben we de lekkere hapjes al bij de hand?
Wouter: Wouter moet lachen.
Dat wordt weer niks met slapen.
Er staat hen allemaal een lange nacht te wachten.
Hij heeft immers weer een lang verhaal te vertellen,.......
EINDE
